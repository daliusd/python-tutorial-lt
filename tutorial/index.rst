.. _tutorial-index:

######################
  Python'o vadovėlis
######################

:Leidimas: |version|
:Data: |today|

Python'as yra lengvai išmokstama, galinga programavimo kalba. Ji turi
efektyvias aukšto lygio duomenų struktūras ir paprastą, bet efektyvų
objektinio programavimo modelį. Dėl elegantiškos Python'o sintaksės, dinaminio
tipizavimo ir interpretatoriaus, Python'as yra ideali kalba scenarijų rašymui
ir greitam aplikacijų kūrimui įvairiose srityse įvairioms platformoms.

Python'o interpretatorių ir didelę standartinę biblioteką visoms
pagrindinėms platformoms, bei jų išeities tekstus, galima parsisiųsti iš
Python'o svetainės http://www.python.org/. Atsisiųstą kopiją vėliau galima
laisvai platinti. Šiame vadovėlyje taip pat rasite informacijos apie kitus
nemokamus Python'o modulius, programas, įrankius, bei papildomą
dokumentaciją.

Python'o interpretatorius yra lengvai praplečiamas naujomis funkcijomis
ir duomenų tipais naudojant C arba C++ (arba kitas kalbas, kurias galima
kviesti iš C). Python'as taip pat gali būti naudojamas kaip praplėtimo
kalba.

Šis vadovėlis neformaliai supažindina skaitytoją su pagrindinėmis Python'o
kalbos koncepcijomis ir savybėmis. Jums tikrai bus paprasčiau, jei po ranka
turėsite Python'o interpretatorių, nors visi pavyzdžiai yra išsamūs, todėl
vadovėlį galima tiesiog skaityti.

Jei jums reikia standartinių objektų ir modulių aprašymo, žiūrėkite
`Python Library Reference <http://docs.python.org/library/>`__ dokumentą.
`Python Reference Manual <http://docs.python.org/reference/>`__ formaliai
aprašo kalbą. Jei norite rašyti plėtinius C ar C++ skaitykite
`Extending and Embedding the Python Interpreter <http://docs.python.org/extending/>`__ ir
`Python/C API Reference <http://docs.python.org/c-api/>`__. Taip pat galima
įsigyti knygų išsamiai aprašančių Python'ą.

*Vertėjo pastaba:* Aukščiau išvardintų šaltinių pavadinimai neišversti į
lietuvių kalbą, nes patys šaltiniai neturi vertimo į lietuvių kalbą
(2010-06-13).

Vadovėlyje nerasite išsamių kiekvienos savybės ar net gi dažnai naudojamų
savybių aprašymų. Čia aprašytos Python'o savybės, kurias verta žinoti,
vadovėlis padės suprasti kalbos pobūdį ir stilių. Perskaitę jį jūs galėsite
skaityti ir rašyti Python'o modulius ir programas, būsite pasiruošę išmokti
daugiau apie Python'o bibliotekos modulius aprašytus *Python Library Reference*
dokumente.

Rekomenduojame peržvelgti skyrių apie :ref:`Vertimą <vertimas>` ir :ref:`Terminų Žodyną <glossary>`.

.. toctree::

   appetite.rst
   interpreter.rst
   introduction.rst
   controlflow.rst
   datastructures.rst
   modules.rst
   inputoutput.rst
   errors.rst
   classes.rst
   stdlib.rst
   stdlib2.rst
   whatnow.rst
   floatingpoint.rst
