.. _tutorial-index:

######################
  Pitono vadovėlis
######################

:Release: |version|
:Date: |today|

Pitonas yra lengvai išmokstama, galinga programavimo kalba. Ji turi
efektyvias aukšto lygio duomenų struktūras ir paprastą, bet efektyvų
objektinio programavimo modelį. Dėl elegantiškos Pitono sintaksės, dinamiško
tipizavimo ir interpretatorius, Pitonas yra ideali kalba scenarijų rašymui
ir greitam aplikacijų kūrimui įvairiose srityse įvairioms platformoms.

Pitono interpretatorių ir plačią standartinę biblioteką galima nemokamai
parsisiųsti kodo arba binariniu formatu visoms pagrindinėms platformoms
iš Pitono puslapio http://www.python.org/. Taip pat Pitoną galima laisvai
platinti. Šiame puslapyje taip rasite informacijos apie kitus nemokamus
Pitono modulius, programas ir įrankius, bet papildomą dokumentaciją.

Pitono interpretatorius yra lengvai praplečiamas naujomis funkcijomis
ir duomenų tipais naudojant C arba C++ (arba kitas kalbas, kurias galima
kviesti iš C). Pitonas taip pat gali būti naudojamas kaip praplėtimo
kalba.

Šis vadovėlis neformaliai supažindina skaitytoją su pagrindinėmis Pitono
kalbos koncepcijomis ir savybėmis. Jums tikrai padės, jei po ranka
turėsite Pitono interpretatorių, bet visi pavyzdžiai yra išsamūs, todėl
vadovėlį galima skaityti tiesiog taip.

*Vertėjo pastaba:* Daugumą pavyzdžių galite išbandyti http://py.sandbox.lt,
jei negalite ar nenorite instaliuoti Pitono interpretatoriaus dabar.

Jei jums reikia standartinių objektų ir modulių aprašymo, žiūrėkite *Python Library
Reference* dokumentą. *Python Reference Manual* formaliai aprašo kalbą.
Jei norite rašyti plėtinius C ar C++ skaitykite *Extending and Embedding
the Python Interpreter and Python/C API Reference*. Taip pat yra keletas
knygų aprašančių Pitoną išsamiai.

*Vertėjo pastaba:* Dokumentų pavadinimai neišversti į lietuvių kalbą, nes
dokumentų lietuvių kalba nėra.

Šis vadovėlis nėra bandymas išsamiai aprašyti kiekvieną savybę ar netgi
kiekvieną dažnai naudojamą savybę. Čia aprašytos Pitono savybės, kurias
verta paminėti, ir vadovėlis leis suprasti kalbos pobūdį ir stilių. Perskaitę
jį jūs galėsite skaityti ir rašyti Pitono modulius ir programas, ir būsite
pasiruošę išmokti daugiau apie Pitono bibliotekos modulius aprašytus
*Python Library Reference*.

Taip pat verta permesti akimis: :ref:`glossary`.

.. toctree::

   appetite.rst
   interpreter.rst
   introduction.rst
   controlflow.rst
   datastructures.rst
   modules.rst
   inputoutput.rst
   errors.rst
   classes.rst
   stdlib.rst
   stdlib2.rst
   whatnow.rst
   interactive.rst
   floatingpoint.rst
