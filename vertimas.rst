.. _vertimas:

********
Vertimas
********

Tikslas
=======

Tikslas yra labai paprastas: išversti kažkiek informacijos apie Python'ą
į lietuvių kalbą. Tikrai nesiekiama išversti visos Python'o dokumentacijos (bet
jei taip ir atsitiks, tarkim per 50 metų, nematau nieko tame blogo).

Tikslinė auditorija
-------------------

Kai buvau mažas ir kvailas geros literatūros apie programavimą lietuvių kalba
rasti buvo labai sunku. Nei anglų nei rusų kalbos nemokėjau tiek, kad galėčiau
skaityti ir tuo labiau suprasti. Man išties pasisekė, kad tuo metu jau
egzistavo `Jaunųjų Programuotojų Mokykla <http://aldona.mii.lt/pms/jpm/>`__,
taigi jie man davė pirmą taip reikalingą spyrį, kad pradėčiau gaudytis kas kur
kaip ir su kuo valgoma. Vėliau susidarė draugų ratas ir atsirado literatūros
tiek anglų tiek rusų kalba (rusiškos deja taip ir nesupratau iš esmės).

Taigi pirmiausiai šis vertimas skirtas žmonėms, kurie dar nemoka anglų kalbos
(galbūt tik pradeda mokytis) ir jau tikrai nebemoka rusiškai (tokia tad ta
Nepriklausomybės karta). Nebijokite, jei visko nesuprasite iš pradžių (šis
vadovėlis išties yra labai techniškas). Jei kas neaišku visada galite
paklausti žinančių žmonių. Jų galite rasti
`Python el. konferencijoje <http://www.konferencijos.lt/mailman/listinfo/python>`__.

O vėliau jums tikriausiai vistiek teks išmokti anglų kalbą --- iš kitos pusės,
tai nebus taip jau ir sudėtinga, kai būsite pagauti azarto ir reikės išsiaiškinti
kaip reikia padaryti vieną ar kitą dalyką.

Beje, jei nepatenkate į aukščiau aprašytą tikslinę auditoriją, tai dar
nereiškia, kad šis vadovėlis jums netinka.

Padėkos žodis
-------------

Dėkoju prie vertimo vienaip ar kitaip prisidėjusiems žmonėms: Adomui Paltanavičiui,
Armandui Jarušauskui, Mantui Zimnickui, Maksim Norkin, Vytautui Šalteniui,
Martynui Jociui, Martynui Sklizmantui, Albertui Agėjavui, Mariui Gedminui,
Jurgiui Pralgauskiui, Agniui Vasiliauskui, Audriui Kažukauskui, Bogdan M. Maryniuk,
Vakarui Liutinkevičiui ir kitiems asmenims, kurie vienaip ar kitaip prisidėjo
prie vertimo.

Jeigu norite prisidėti prie vertimo visada tai galite padaryti. Kaip? Perskaitykite
kitame skyriuje.

Kaip prisidėti?
===============

Prisidėti galima įvairiais būdais: naujais vertimais, pataisymais ir t.t.

Vertimo repozitorija: https://github.com/daliusd/python-tutorial-lt

Jei neaišku kaip versti žodį pasitikrinkite viename iš šių šaltinių:
:ref:`glossary` arba http://ims.mii.lt/ALK%C5%BD/.

Vertėjai
========

Čia surašyti asmenys, kurie prisidėjo prie kiekvieno skyriaus vertimo:

* glossary.rst – Dalius Dobravolskas
* tutorial\\index.rst – Dalius Dobravolskas
* tutorial\\appetite.rst – Dalius Dobravolskas
* tutorial\\interpreter.rst – Armandas Jarušauskas
* tutorial\\introduction.rst – Adomas Paltanavičius
* tutorial\\controlflow.rst – Dalius Dobravolskas
* tutorial\\datastructures.rst – Adomas Paltanavičius, Dalius Dobravolskas
* tutorial\\modules.rst – sirex, Dalius Dobravolskas
* tutorial\\inputoutput.rst – Dalius Dobravolskas
* tutorial\\errors.rst – Dalius Dobravolskas
* tutorial\\classes.rst – Dalius Dobravolskas
* tutorial\\stdlib.rst – Dalius Dobravolskas
* tutorial\\stdlib2.rst – Dalius Dobravolskas
* tutorial\\whatnow.rst – Dalius Dobravolskas
* tutorial\\floatingpoint.rst – Dalius Dobravolskas
